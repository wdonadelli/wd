<h2>Page</h2>

<h4>LIBER GENESIS</h4>

<nav class=" wd-margin-top">
	<span data-wd-data="wdPage{page{0}size{8}}${#versiculi}">01-08</span>
	<span data-wd-data="wdPage{page{1}size{8}}${#versiculi}">09-16</span>
	<span data-wd-data="wdPage{page{2}size{8}}${#versiculi}">17-24</span>
	<span data-wd-data="wdPage{page{-1}size{8}}${#versiculi}">25-31</span>
</nav>

<div data-wd-page="page{0}size{8}" id="versiculi" class="wd-padding wd-cloud wd-radius wd-align-justify">
	<p>1 In principio creavit Deus caelum et terram.</p>
	<p>2 Terra autem erat inanis et vacua, et tenebrae super faciem abyssi, et spiritus Dei ferebatur super aquas.</p>
	<p>3 Dixitque Deus: <q>Fiat lux</q>. Et facta est lux.</p>
	<p>4 Et vidit Deus lucem quod esset bona et divisit Deus lucem ac tenebras.</p>
	<p>5 Appellavitque Deus lucem Diem et tenebras Noctem. Factumque est vespere et mane, dies unus.</p>
	<p>6 Dixit quoque Deus: <q>Fiat firmamentum in medio aquarum et dividat aquas ab aquis</q>.</p>
	<p>7 Et fecit Deus firmamentum divisitque aquas, quae erant sub firmamento, ab his, quae erant super firmamentum. Et factum est ita.</p>
	<p>8 Vocavitque Deus firmamentum Caelum. Et factum est vespere et mane, dies secundus.</p>
	<p>9 Dixit vero Deus: <q>Congregentur aquae, quae sub caelo sunt, in locum unum, et appareat arida</q>. Factumque est ita.</p>
	<p>10 Et vocavit Deus aridam Terram congregationesque aquarum appellavit Maria. Et vidit Deus quod esset bonum.</p>
	<p>11 Et ait Deus: <q>Germinet terra herbam virentem et herbam facientem semen et lignum pomiferum faciens fructum iuxta genus suum, cuius semen in semetipso sit super terram</q>. Et factum est ita.</p>
	<p>12 Et protulit terra herbam virentem et herbam afferentem semen iuxta genus suum lignumque faciens fructum, qui habet in semetipso sementem secundum speciem suam. Et vidit Deus quod esset bonum.</p>
	<p>13 Et factum est vespere et mane, dies tertius.</p>
	<p>14 Dixit autem Deus: <q>Fiant luminaria in firmamento caeli, ut dividant diem ac noctem et sint in signa et tempora et dies et annos,</p>
	<p>15 ut luceant in firmamento caeli et illuminent terram. Et factum est ita.</p>
	<p>16 Fecitque Deus duo magna luminaria: luminare maius, ut praeesset diei, et luminare minus, ut praeesset nocti, et stellas.</p>
	<p>17 Et posuit eas Deus in firmamento caeli, ut lucerent super terram</p>
	<p>18 et praeessent diei ac nocti et dividerent lucem ac tenebras. Et vidit Deus quod esset bonum.</p>
	<p>19 Et factum est vespere et mane, dies quartus.</p>
	<p>20 Dixit etiam Deus: <q>Pullulent aquae reptile animae viventis, et volatile volet super terram sub firmamento caeli</q>.</p>
	<p>21 Creavitque Deus cete grandia et omnem animam viventem atque motabilem, quam pullulant aquae secundum species suas, et omne volatile secundum genus suum. Et vidit Deus quod esset bonum;</p>
	<p>22 benedixitque eis Deus dicens: <q>Crescite et multiplicamini et replete aquas maris, avesque multiplicentur super terram </q>.</p>
	<p>23 Et factum est vespere et mane, dies quintus.</p>
	<p>24 Dixit quoque Deus: <q>Producat terra animam viventem in genere suo, iumenta et reptilia et bestias terrae secundum species suas</q>. Factumque est ita.</p>
	<p>25 Et fecit Deus bestias terrae iuxta species suas et iumenta secundum species suas et omne reptile terrae in genere suo. Et vidit Deus quod esset bonum.</p>
	<p>26 Et ait Deus: <q>Faciamus hominem ad imaginem et similitudinem nostram; et praesint piscibus maris et volatilibus caeli et bestiis universaeque terrae omnique reptili, quod movetur in terra</q>.</p>
	<p>27 Et creavit Deus hominem ad imaginem suam; ad imaginem Dei creavit illum; masculum et feminam creavit eos.</p>
	<p>28 Benedixitque illis Deus et ait illis Deus: <q>Crescite et multiplicamini et replete terram et subicite eam et dominamini piscibus maris et volatilibus caeli et universis animantibus, quae moventur super terram</q>.</p>
	<p>29 Dixitque Deus: <q>Ecce dedi vobis omnem herbam afferentem semen super terram et universa ligna, quae habent in semetipsis fructum ligni portantem sementem, ut sint vobis in escam</p>
	<p>30 et cunctis animantibus terrae omnique volucri caeli et universis, quae moventur in terra et in quibus est anima vivens, omnem herbam virentem ad vescendum</q>. Et factum est ita.</p>
	<p>31 Viditque Deus cuncta, quae fecit, et ecce erant valde bona. Et factum est vespere et mane, dies sextus.
</div>

<h4>Initial Code</h4>
<div class="wd-code wd-radius wd-padding" id="versiculi_eg"></div>
<script>setExample("#versiculi", "#versiculi_eg", null, null);</script>
